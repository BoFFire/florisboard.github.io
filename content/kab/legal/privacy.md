---
title: "Tasertit n tbaḍnit"
description: "Tasertit n tbaḍnit n FlorisBoard isefhamen anekcum d useqdec n yisefka-inek·inem udmawanen"
lastmod: "2022-08-25"
---

FlorisBoard ("Asenfaṛ") d anasiw n uɣbalu yeldin yettqadaren tabaḍnit, yettwasnefli yerna yettwaḥrez aladɣa sɣur Patrick Goldinger ([@patrickgold](https://github.com/patrickgold)), s tallelt tameqqrant n temɣiwant n Usenfaṛ.
Tasertit-a n tbaḍnit tella iwakken ad ak·am-tefk tikti ifazen ɣef yisefka udmawanen iwumi tesra tɣuri neɣ aklas adigan iwakken ad ak·am-nmudd anasiw iteddun.

## Anekcum ɣer yisefka d useqdec

Asmezgi agejdan n Usenfaṛ d anekcum d uklas n drus maḍi n yisefka udmawanen, yellan gar leqdic n usihar d termit tummidt.
Akk isefka udmawanen i yettwaɣran neɣ i yettwaklasen ttwaḥebsen kan deg yibenk-inek·inem, ama deg tkatut, ama deg ukaram uslig n yisefka n usnas. Werǧin ad ttwabḍun d **yiwen**.

### Ɣer wanwi isefka udmawanen ara yekcem FlorisBoard, rnu acimi daɣen?

Akken kan tferneḍ amḍiq n uḍris anda ara tesnekceḍ, yerna FlorisBoard d anasiw amezwaru ("IME", _input method editor_), FlorisBoard ad yekcem ɣer akk agbur n umḍiq-nni n uḍris.
Yettalas yerna yettaklasi deg tkatut-is kra n yiferdisen ɣer tama n temsisɣelt, akken ad yeḥrez addad amiran yerna ad yesnerni timellit.
Rnu ɣer waya, am unasiw amezwaru (_default IME_), FlorisBoard yekcem ɣer uɣbalu n unagraw, yerna yettḥadar ɣef unekcum aneggaru ɣer uɣbalu akken ad ak·am-yefk timahilin n uɣbalu.
Ɣer tama-nni nniḍen, FlorisBoard yekcem ɣer umawal n useqdac n unagraw, akken ad yeɣr agbur-is ma yella asenqed n tira, isumar neɣ "ssriref akken ad taruḍ" rmin.

Alama tettwabder s umgal deg tgezmi d iteddun, akk isefka udmawanen i ɣer yekcem ttwaḥebsen kan deg tkatut, yerna ad ttwakksent mi ara tekksem/-ḍ afran seg umḍiq n uḍris neɣ mi ara ifak ukala n unasiw.

### Anwa isefka udmawanen i yettaklasi FlorisBoard d acimi?

Kra n tmahilin srant aklas adigan n yisefka udmawanen akken ad ttusqedcent tikkelt-nniḍen. Ayagi yeɛna:

- **Aseɣti n tira, isumar d "ssriref akken ad taruḍ/taruḍ"**
  Akken ad yizmir ad yesnulfu s wudem awurman imagraden udmawanen, yerna ad d-yefk s wudem amyiɣriwez isumar yebnan ɣef inekcumen-inek·inem yezrin, FlorisBoard yesra anekcum ɣer tnumi-inek·inem n tira, akken ad yizmir ad tent-isselmed yerna ad tent-iḥrez s wudem adigan.
  Aḍfer n tnumi n tira yensan meṛṛa ma yella anasiw deg uskar _incognito_ neɣ ma yella timahilin i yesran tamahilt-a nsant.
- **Amazray n uɣbalu**
  Akken ad yizmir ad isekles yerna ad yesskan ddeqs n yinekcumen ɣer uɣbalu, FlorisBoard yettseklas inekcumen-a deg taffa n yisefka tadigant.
  Taffa-ayi n yisefka tettwaḥrez yerna tettwaseqdec kan ma tella tamahilt n umazray n uɣbalu termed.

### Yella-d yisefka udmawanen i yetteffɣen seg yibenk?

Ala. Akk isefka udmawanen yettwaklasen, ttwaklasen s wudem adigan, yerna **werǧin** ad ffɣen seg yibenk-inek·inem.

## Ayen nniḍen

I wugar n telɣut ɣef tsirag i yeḥwaǧ FlorisBoard, ttxil-k·m, ɣeṛ [tasemlit-agi (s teglizit)](https://github.com/florisboard/florisboard/wiki/List-of-permissions-FlorisBoard-requests).

### Aleqqem n tsertit-agi n tbaḍnit

Nesεa azref ad nwali yerna ad nleqqem tasertit-agi s wudem awalsan.
Ibeddilen deg tsertit-a ad ttwaseknen s wudem azayez, yerna aseɣwen ɣer-s ad yettwafk deg uɣmis n yibeddilen n lqem i yeɛnan.
Agenni deg useqdec n FlorisBoard ad yettwali d armad i yibeddilen-agi.

### Anermis

Ma tesεam isteqsiyen nniḍen, iwenniten neɣ tufam uguren deg tsertit-a n tbaḍnit, ttxil-k·m, nnermes [patrick@patrickgold.dev](mailto:patrick@patrickgold.dev) (s teglizit) neɣ ččaṛ-d _issue_ deg [useɣẓan n uḍfar n wuguren](https://github.com/florisboard/florisboard/issues) n FlorisBoard.
